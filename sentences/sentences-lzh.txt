3987164	lzh	宰我曰：「吾聞鬼神之名，而不知其所謂。」子曰：「氣也者，神之盛也；魄也者，鬼之盛也；合鬼與神，教之至也。眾生必死，死必歸土：此之謂鬼。骨肉斃於下，陰為野土；其氣發揚于上，為昭明，焄蒿，凄愴，此百物之精也，神之著也。因物之精，制為之極，明命鬼神，以為黔首則。百眾以畏，萬民以服。」	shanghainese	2015-03-25 07:03:09	2015-03-25 07:03:09
2737734	lzh	天下之達道五，所以行之者三，曰：君臣也，父子也，夫婦也，昆弟也，朋友之交也，五者天下之達道也。知仁勇三者，天下之達德也，所以行之者一也。或生而知之，或學而知之，或困而知之，及其知之，一也；或安而行之，或利而行之，或勉強而行之，及其成功，一也。	shanghainese	2013-09-13 12:01:14	2013-09-13 12:01:14
4492017	lzh	生、人之始也，死、人之終也，終始俱善，人道畢矣。故君子敬始而慎終，終始如一，是君子之道，禮義之文也。	shanghainese	2015-09-05 13:47:31	2015-09-05 13:47:31
1133246	lzh	萬民者，天之所生。天愛其所生，猶父母愛其子。一物有不得其所者，則天氣為之舛錯，況於人乎？故愛人者必有天報。	shanghainese	2011-09-28 08:54:59	2011-09-28 08:54:59
3971308	lzh	夫殷變夏，周變殷，春秋變周，三代之禮不同，何古之從！大人作而弟子循。知法治所由生，則應時而變；不知法治之源，雖循古，終亂。	shanghainese	2015-03-19 08:52:07	2015-03-19 08:52:07
2180605	lzh	吾聞君子務知大者遠者，小人務知小者近者，我小人也，衣服附在吾身，我知而慎之，大官大邑，所以庇身也，我遠而慢之。	shanghainese	2013-02-01 11:41:41	2013-02-01 11:41:41
1581583	lzh	夫物盛則衰，日中則移，月滿則虧，樂終而悲，是故聰明廣智守以愚，多聞博辯守以儉，武力勇毅守以畏，富貴廣大守以狹，德施天下守以讓，此五者先王所以守天下也。	shanghainese	2012-05-19 14:52:25	2012-05-19 14:52:25
1387029	lzh	歧伯曰：此天地之陰陽也，非四時五行之以次行也。且夫陰陽者，有名而無形，故數之可十，離之可百，散之可千，推之可萬，此之謂也。	shanghainese	2012-01-22 07:27:22	2012-01-22 07:27:22
941977	lzh	不離於宗，謂之天人。不離於精，謂之神人。不離於真，謂之至人。以天為宗，以德為本，以道為門，兆於變化，謂之聖人。	shanghainese	2011-06-17 13:18:23	2011-06-17 13:18:23
2728028	lzh	所謂庸人者，口不能道乎善言，心不能知先王之法，動作而不知所務，止立而不知所定，日選於物，而不知所貴，不知選賢人善士而託其身焉，從物而流，不知所歸，五藏無政，心從而壞遂不反，是以動而形危，靜則名辱。	shanghainese	2013-09-09 00:05:37	2013-09-09 00:05:37
1556171	lzh	喜怒哀樂之未發，謂之中；發而皆中節，謂之和；中也者，天下之大本也；和也者，天下之達道也。致中和，天地位焉，萬物育焉。	shanghainese	2012-04-30 04:31:20	2012-04-30 04:31:20
3270165	lzh	故積土而為山，積水而為海，旦暮積謂之歲，至高謂之天，至下謂之地，宇中六指謂之極，涂之人百姓，積善而全盡，謂之聖人。	shanghainese	2014-05-22 16:10:22	2014-05-22 16:10:22
3583660	lzh	一鄉之善士，斯友一鄉之善士；一國之善士，斯友一國之善士；天下之善士，斯友天下之善士。以友天下之善士為未足，又尚論古之人。頌其詩，讀其書，不知其人，可乎？是以論其世也。是尚友也。	shanghainese	2014-10-26 18:29:00	2014-10-26 18:29:00
2227599	lzh	言從而行之，則言不可飾也；行從而言之，則行不可飾也。故君子寡言，而行以成其信，則民不得大其美而小其惡。	shanghainese	2013-02-16 21:48:21	2013-02-16 21:48:21
4623520	lzh	北海若曰：「井蛙不可以語於海者，拘於虛也；夏蟲不可以語於冰者，篤於時也；曲士不可以語於道者，束於教也。」	shanghainese	2015-10-19 14:32:00	2015-10-19 14:32:00
12295199	lzh	剑外忽传收蓟北，初闻涕泪满衣裳。 却看妻子愁何在，漫卷诗书喜欲狂。 白日放歌须纵酒，青春作伴好还乡。 即从巴峡穿巫峡，便下襄阳向洛阳。	WangDusheng	2024-02-01 02:17:13	2024-02-01 02:17:13
2585793	lzh	食水者善遊能寒，食土者無心而慧，食木者多力而𡚤，食草者善走而愚，食葉者有絲而蛾，食肉者勇敢而悍，食氣者神明而壽，食穀者知慧而夭。不食者不死而神。	shanghainese	2013-07-12 08:12:58	2013-07-12 08:12:58
1747898	lzh	曰子既生，不免乎水火，母之罪也；羈貫成童，不就師傅，父之罪也；就師學問無方，心志不通，身之罪也；心志既通，而名譽不聞，友之罪也；名譽既聞，有司不舉，有司之罪也；有司舉之，王者不用，王者之過也。	shanghainese	2012-08-02 21:23:56	2012-08-02 21:23:56
3350086	lzh	學者有四失，教者必知之。人之學也，或失則多，或失則寡，或失則易，或失則止。此四者，心之莫同也。知其心，然後能救其失也。	shanghainese	2014-06-30 00:42:54	2014-06-30 00:42:54
3956313	lzh	丁明為大司馬，頗害董賢寵，及丞相王嘉死，明甚憐之。上重賢，欲極其位，恨明如此，遂冊免明，上印綬還第。	shanghainese	2015-03-14 08:50:51	2015-03-14 08:50:51
1756847	lzh	太陽之人，居處於於，好言大事，無能而虛說，志發乎四野，舉措不顧是非，為事如常自用，事雖敗，而常無悔，此太陽之人也。	shanghainese	2012-08-06 21:34:32	2012-08-06 21:34:32
2728030	lzh	先王之法：折言破律、亂名改作者，殺之；行僻而堅、言偽而辯、記醜而博、順非而澤者，亦殺之；為其疑眾惑民，而潰亂至道也。	shanghainese	2013-09-09 00:07:43	2013-09-09 00:07:43
928232	lzh	聖人作則，必以天地為本，以陰陽為端，以四時為柄，以日星為紀，月以為量，鬼神以為徒，五行以為質，禮義以為器，人情以為田，四靈以為畜。	shanghainese	2011-06-07 17:41:35	2011-06-07 17:41:35
3547642	lzh	孔子卜，得賁。孔子曰：「不吉。」子貢曰：「夫賁亦好矣，何謂不吉乎？」孔子曰：「夫白而白，黑而黑，夫賁又何好乎？」	shanghainese	2014-10-09 11:40:58	2014-10-09 11:40:58
1520235	lzh	君獨不見夫雞乎？首戴冠者，文也；足傅距者，武也；敵在前敢鬭，勇也；得食相告，仁也；守夜不失時，信也。雞有此五德，君猶日瀹而食之者，何也！	shanghainese	2012-04-07 21:37:44	2012-04-07 21:39:09
3971004	lzh	故聖人耐以天下為一家，以中國為一人者，非意之也，必知其情，辟於其義，明於其利，達於其患，然後能為之。	shanghainese	2015-03-19 06:13:40	2015-03-19 06:13:40
3273030	lzh	夫藏舟於壑，藏山於澤，謂之固矣。然而夜半有力者負之而走，昧者不知也。藏大小有宜，猶有所遯。若夫藏天下於天下，而不得所遯，是恆物之大情也。	shanghainese	2014-05-23 16:57:38	2014-05-23 16:57:38
4061486	lzh	俗士多云，今山不及古山之高，今海不及古海之廣，今日不及古日之熱，今月不及古月之朗，何肯許今之才士，不減古之枯骨！重所聞，輕所見，非一世之所患矣。	shanghainese	2015-04-11 15:36:15	2015-04-11 15:36:15
2059251	lzh	人之生也柔弱，其死也剛強；萬物草木之生也柔脆，其死也枯槁。因此觀之，柔弱者生之徒也，剛強者死之徒也。	shanghainese	2012-12-05 19:42:18	2012-12-05 19:42:18
913395	lzh	吾聞之，民受天地之中以生，所謂命也，是以有動作禮義威儀之則，以定命也，能者養之以福，不能者敗以取禍。	shanghainese	2011-05-28 21:39:33	2011-05-28 21:39:33
3276788	lzh	天下莫柔弱於水，水為道也，廣不可極，深不可測，長極無窮，遠淪無涯，息耗減益，過於不訾，上天為雨露，下地為潤澤，萬物不得不生，百事不得不成。	shanghainese	2014-05-25 13:07:06	2014-05-25 13:07:06
3241480	lzh	色惡，不食。臭惡，不食。失飪，不食。不時，不食。割不正，不食。不得其醬，不食。肉雖多，不使勝食氣。惟酒無量，不及亂。	shanghainese	2014-05-09 22:35:05	2014-05-09 22:35:05
1874528	lzh	宇泰定者，發乎天光。發乎天光者，人見其人。人有修者，乃今有恆；有恆者，人舍之，天助之。人之所舍，謂之天民；天之所助，謂之天子。	shanghainese	2012-09-29 09:28:50	2012-09-29 09:28:50
3255819	lzh	子曰：「何事於仁，必也聖乎！堯舜其猶病諸！夫仁者，己欲立而立人，己欲達而達人。能近取譬，可謂仁之方也已。」	shanghainese	2014-05-16 13:34:53	2014-05-16 13:34:53
1582217	lzh	日往則月來，月往則日來，日月相推而明生焉。寒往則暑來，暑往則寒來，寒暑相推而歲成焉。往者屈也，來者信也，屈信相感而利生焉。	shanghainese	2012-05-19 20:54:05	2012-05-19 20:54:05
908278	lzh	算者，天地之經緯，群生之元首；五常之本末，陰陽之父母；星辰之建號，三光之表裹；五行之準平，四時之終始；萬物之祖宗，六藝之綱紀。	shanghainese	2011-05-25 12:52:09	2011-05-25 12:52:09
3550856	lzh	孟子曰：「仁，人心也；義，人路也。舍其路而弗由，放其心而不知求，哀哉！人有雞犬放，則知求之；有放心，而不知求。學問之道無他，求其放心而已矣。」	shanghainese	2014-10-10 21:27:56	2014-10-10 21:27:56
1670984	lzh	貴以臨賤，賤以承貴。上之使下，猶心腹之運手足，根本之制支葉；下之事上，猶手足之衛心腹，支葉之庇本根。然後能上下相保而國家治安。	shanghainese	2012-07-06 17:49:16	2012-07-06 17:49:16
1165223	lzh	太史公曰：夏之政忠。忠之敝，小人以野，故殷人承之以敬。敬之敝，小人以鬼，故周人承之以文。文之敝，小人以僿，故救僿莫若以忠。	shanghainese	2011-10-08 19:52:14	2011-10-08 19:52:14
1553564	lzh	非先王之法服不敢服，非先王之法言不敢道，非先王之德行不敢行。是故非法不言，非道不行；口無擇言，身無擇行。言滿天下無口過，行滿天下無怨惡。	shanghainese	2012-04-28 11:05:47	2012-04-28 11:05:47
12295197	lzh	国破山河在，城春草木深。 感时花溅泪，恨别鸟惊心。 烽火连三月，家书抵万金。 白头搔更短，浑欲不胜簪。	WangDusheng	2024-02-01 02:16:32	2024-02-01 02:16:32
12295198	lzh	风急天高猿啸哀，渚清沙白鸟飞回。 无边落木萧萧下，不尽长江滚滚来。 万里悲秋常作客，百年多病独登台。 艰难苦恨繁霜鬓，潦倒新停浊酒杯。	WangDusheng	2024-02-01 02:16:48	2024-02-01 02:16:48
1331224	lzh	水曰潤下，火曰炎上，木曰曲直，金曰從革，土爰稼穡。潤下作鹹，炎上作苦，曲直作酸，從革作辛，稼穡作甘。	shanghainese	2011-12-30 21:31:56	2011-12-30 21:31:56
3956455	lzh	文有三侑，武毋一赦。惠者多赦者也，先易而後難，久而不勝其禍。法者先難而後易，久而不勝其福；故惠者民之仇讎也，法者民之父母也。	shanghainese	2015-03-14 09:13:26	2015-03-14 09:13:26
12295200	lzh	丞相祠堂何处寻？锦官城外柏森森。 映阶碧草自春色，隔叶黄鹂空好音。 三顾频烦天下计，两朝开济老臣心。 出师未捷身先死，长使英雄泪满襟。	WangDusheng	2024-02-01 02:17:29	2024-02-01 02:17:29
1200589	lzh	北海則有走馬吠犬焉，然而中國得而畜使之。南海則有羽翮、齒革、曾青、丹干焉，然而中國得而財之。東海則有紫紶、魚鹽焉，然而中國得而衣食之。西海則有皮革、文旄焉，然而中國得而用之。	shanghainese	2011-10-27 11:13:45	2011-10-27 11:13:45
12295195	lzh	海燕虽微渺，乘春亦暂来。 岂知泥滓贱，只见玉堂开。 绣户时双入，华堂日几回。 无心与物竞，鹰隼莫相猜。	WangDusheng	2024-02-01 02:14:01	2024-02-01 02:14:01
1303474	lzh	故曰黃鐘微而均，鮮全而不傷，其為宮獨尊，象大聖之德，可以明至賢之功，故奉而薦之于宗廟，以歌迎功德，世世不忘。	shanghainese	2011-12-16 19:00:40	2011-12-16 19:00:40
3295332	lzh	仲尼之畜狗死，使子貢埋之，曰：「吾聞之也：敝帷不棄，為埋馬也；敝蓋不棄，為埋狗也。丘也貧，無蓋；於其封也，亦予之席，毋使其首陷焉。」	shanghainese	2014-06-03 22:20:29	2014-06-03 22:20:29
767249	lzh	子曰：“禹，吾無間然矣。菲飲食，而致孝乎鬼神；惡衣服，而致美乎黻冕；卑宮室，而盡力乎溝洫。禹，吾無間然矣。”	shanghainese	2011-02-24 03:39:25	2011-02-24 03:39:25
820640	lzh	古者民藂生而群處亂，故求有上也。然則天下之樂有上也，將以為治也。今有主而無法，其害與無主同；有法不勝其亂，與無法同。	shanghainese	2011-04-01 22:25:43	2011-04-03 12:37:08
1744931	lzh	日月欲明，濁雲蓋之，河水欲清，沙土穢之，叢蘭欲脩，秋風敗之，人性欲平，嗜欲害之，蒙塵而欲無眯，不可得絜。	shanghainese	2012-08-01 20:30:00	2012-08-01 20:30:00
3241484	lzh	孔子曰：「君子有三戒：少之時，血氣未定，戒之在色；及其壯也，血氣方剛，戒之在鬭；及其老也，血氣既衰，戒之在得。」	shanghainese	2014-05-09 22:37:27	2014-05-09 22:37:27
12292360	lzh	花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时同交欢，醉后各分散。永结无情游，相期邈云汉。	WangDusheng	2024-01-30 10:56:13	2024-01-30 10:56:13
2720201	lzh	孔子曰：『惡似而非者：惡莠，恐其亂苗也；惡佞，恐其亂義也；惡利口，恐其亂信也；惡鄭聲，恐其亂樂也；惡紫，恐其亂朱也；惡鄉原，恐其亂德也。』	shanghainese	2013-09-04 18:08:49	2013-09-04 18:08:49
1784378	lzh	無天於上，無地於下，無主於後，無敵於前。一人之兵，如狼如虎，如風如雨，如雷如霆，震震冥冥，天下皆驚。	shanghainese	2012-08-18 19:45:58	2012-08-18 19:45:58
2586035	lzh	古之人物而書文，心止於一中者，謂之忠；持二中者，謂之患。患，人之中不一者也。不一者，故患之所由生也。	shanghainese	2013-07-12 09:49:55	2013-07-12 09:49:55
1593209	lzh	老子曰：聖人忘乎治人，而在乎自理。貴忘乎勢位，而在乎自得，自得即天下得我矣；樂忘乎富貴，而在乎和，知大己而小天下，幾於道矣。	shanghainese	2012-05-26 10:57:32	2012-05-26 10:57:32
3987118	lzh	天下之禮，致反始也，致鬼神也，致和用也，致義也，致讓也。致反始，以厚其本也；致鬼神，以尊上也；致物用，以立民紀也。致義，則上下不悖逆矣。致讓，以去爭也。合此五者，以治天下之禮也，雖有奇邪，而不治者則微矣。	shanghainese	2015-03-25 06:45:17	2015-03-25 06:45:17
1937088	lzh	雨師妾在其北，其為人黑，兩手各操一蛇，左耳有青蛇，右耳有赤蛇。一曰在十日北，為人黑身人面，各操一龜。	shanghainese	2012-10-19 18:34:05	2012-10-19 18:34:05
3232109	lzh	天地之道，寒暑不時則疾，風雨不節則饑。教者，民之寒暑也；教不時則傷世。事者民之風雨也；事不節則無功。	shanghainese	2014-05-05 01:17:53	2014-05-05 01:17:53
1834446	lzh	人生十年曰幼，學。二十曰弱，冠。三十曰壯，有室。四十曰強，而仕。五十曰艾，服官政。六十曰耆，指使。七十曰老，而傳。八十、九十曰耄，七年曰悼，悼與耄雖有罪，不加刑焉。百年曰期，頤。	shanghainese	2012-09-12 08:45:21	2012-09-12 08:45:21
3342231	lzh	司馬牛憂曰：「人皆有兄弟，我獨亡。」子夏曰：「商聞之矣：死生有命，富貴在天。君子敬而無失，與人恭而有禮。四海之內，皆兄弟也。君子何患乎無兄弟也？」	shanghainese	2014-06-26 11:12:31	2014-06-26 11:12:31
1733549	lzh	力不若牛，走不若馬，而牛馬為用，何也？曰：人能群，彼不能群也。人何以能群？曰：分。分何以能行？曰：義。故義以分則和，和則一，一則多力，多力則彊，彊則勝物。	shanghainese	2012-07-28 17:16:38	2012-07-28 17:16:38
2710321	lzh	文以氣為主，氣之清濁有體，不可力強而致。譬諸音樂，曲度雖均，節奏同檢，至於引氣不齊，巧拙有素，雖在父兄，不能以移子弟。	shanghainese	2013-08-31 11:54:09	2013-08-31 11:54:09
2436228	lzh	『仁』字如人釀酒：酒方微發時，帶些溫氣，便是仁；到發到極熱時，便是禮；到得熟時，便是義；到得成酒後，卻只與水一般，便是智。又如一日之間，早間天氣清明，便是仁；午間極熱時，便是禮；晚下漸敘，便是義；到夜半全然收斂，無些形跡時，便是智。只如此看，甚分明。	shanghainese	2013-05-16 23:52:03	2013-05-16 23:52:03
3550891	lzh	孟子曰：「孔子登東山而小魯，登太山而小天下。故觀於海者難為水，遊於聖人之門者難為言。觀水有術，必觀其瀾。日月有明，容光必照焉。流水之為物也，不盈科不行；君子之志於道也，不成章不達。」	shanghainese	2014-10-10 21:47:52	2014-10-10 21:47:52
4089064	lzh	好仁者多夢松、柏、桃、李，好義者多夢兵、刀、金、鐵，好禮者多夢簠、簋、籩、豆，好智者多夢江、湖、川、澤，好信者多夢山、岳、原、野，役于五行，未有不然者。	shanghainese	2015-04-19 08:46:00	2015-04-19 08:46:00
1441515	lzh	是故聖人之學也，欲以返性于初，而游心於虛也。達人之學也，欲以通性於遼廓，而覺於寂漠也。若夫俗世之學也則不然，內愁五藏，外勞耳目，乃始招蟯振繾物之毫芒，搖消掉捎仁義禮樂，暴行越智於天下，以招號名聲於世。此我所羞而不為也。	shanghainese	2012-02-17 22:35:16	2012-02-17 22:35:16
3270927	lzh	關尹子曰：「言道者如言夢。夫言夢者曰：如此金玉，如此器皿，如此禽獸。言者能言之，不能取而與之；聽者能聞之，不能受而得之。惟善聽者不泥不辯。」	shanghainese	2014-05-23 08:20:30	2014-05-23 08:20:30
3229999	lzh	我父在天， 願爾名聖，爾国臨格， 爾旨得成，在地若天。 所需之糧，今日賜我。 我免人負，求免我負。 俾勿我试，拯我出惡， 以國權榮，皆爾所有， 爰及世世，誠心所願。	Abcormal	2014-05-04 04:42:49	2014-05-04 04:42:49
12292361	lzh	世味年来薄似纱，谁令骑马客京华。小楼一夜听春雨，深巷明朝卖杏花。矮纸斜行闲作草，晴窗细乳戏分茶。素衣莫起风尘叹，犹及清明可到家。	WangDusheng	2024-01-30 10:56:34	2024-01-30 10:56:34
3547684	lzh	力者欲柔，柔者欲力。息者欲勞，勞者欲息。棘者欲肥，肥者欲棘。急者欲緩，緩者欲急。溼者欲燥，燥者欲溼。	shanghainese	2014-10-09 12:06:53	2014-10-09 12:06:53
913317	lzh	德，刑，詳，義，禮，信，戰之器也： 德以施惠，刑以正邪，詳以事神，義以建利，禮以順時，信以守物，民生厚而德正，用利而事節，時順而物成，上下和睦，周旋不逆，求無不具，各知其極。	shanghainese	2011-05-28 20:37:44	2011-05-28 20:38:17
3239574	lzh	古者聖王制為飲食之法曰：『足以充虛繼氣，強股肱，耳目聰明，則止。不極五味之調，芬香之和，不致遠國珍怪異物。』	shanghainese	2014-05-08 19:48:02	2014-05-08 19:48:02
